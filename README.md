Περιγραφή Προβλήματος 

Θεωρήστε μία κεντρική αποθήκη (Κόμβος με id: 0) και ένα σύνολο 𝑛 = 200 πελατών (Κόμβοι με id: 1,…,𝑛=200).

Όλοι οι κόμβοι βρίσκονται σε ένα τετράγωνο πλευράς 100. Θεωρήστε πως ο χρόνος μετάβασης από κόμβο σε κόμβο είναι ίσος με την Ευκλείδεια απόσταση μεταξύ των δύο κόμβων. 

Κάθε πελάτης 𝑖 έχει έναν απαιτούμενο χρόνο εξυπηρέτησης 𝑠𝑡i και ένα κέρδος 𝑝i.

Ένας στόλος 𝑘 = 5 φορτηγών αυτοκινήτων βρίσκεται στην κεντρική αποθήκη. 

Τα οχήματα ξεκινούν από την αποθήκη, εξυπηρετούν πελάτες και κατόπιν επιστρέφουν πίσω στην κεντρική αποθήκη. 

Κάθε όχημα εκτελεί μία διαδρομή.

Κάθε πελάτης μπορεί να καλυφθεί (δεν είναι αναγκαίο πως θα καλυφθεί) από μία επίσκεψη ενός και μόνο οχήματος. Στην περίπτωση αυτή, ο πελάτης αποδίδει το κέρδος του.

Ο συνολικός χρόνος κάθε διαδρομής (χρόνος μεταβάσεων και χρόνος εξυπηρέτησης πελατών) δε μπορεί να υπερβαίνει ένα χρονικό όριο 𝑇 = 150. 

Σκοπός του προβλήματος είναι ο σχεδιασμός 𝑘 διαδρομών οι οποίες θα μεγιστοποιούν το συνολικό κέρδος. 
Προφανώς, λόγω των περιορισμών του μέγιστου χρονικού ορίου δεν είναι απαραίτητο πως θα καλυφθούν όλοι 
οι πελάτες. Αντίθετα, πρέπει να επιλεγούν και να δρομολογηθούν οι επιλεγμένοι πελάτες. 
